<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="../style.css" />
  </head>
  <body id="№12">
    <div>
      <h2>
        12. Внутрішня й зовнішня політика гетьмана І. Виговського. Гадяцька
        угода.
      </h2>
      <p>
        Внутрішня політика Івана Виговського: <br />
        Своєю внутрішньою політикою Іван Виговський прагнув задовольнити
        передусім інтереси старшинської верхівки та української покозаченої
        шляхти. Внутрішня політика І. Виговського ігнорувала інтереси селянства
        й міщан, рядового козацтва, запорожців: гетьман спробував відновити
        шляхетське землеволодіння на Лівобережжі, поширив на козацтво практику
        оренд і збільшення поборів, змістив кошового на Січі. <br />
        Щедрі дарунки земельних наділів і привілеїв можновладцям спричинили
        невдоволення незаможного козацтва й селянства. Загальне незадоволення
        такими діями влади з березня 1658 р. переросло у масовий рух суспільних
        низів, що набув виразних рис анархії і громадянської війни. Десятки
        тисяч селян, міщан, козацької сіроми громили й грабували маєтки шляхти й
        старшини, вбивали їх власників, орендарів, урядовців, а сам гетьман був
        “у всіх у ненависті”. Зростанням внутрішнього напруження скористалися
        полтавський полковник Мартин Пушкар, який сам прагнув гетьманської
        булави, та запорозький отаман Яків Барабаш. <br />
        Заклики гетьмана покласти край громадянській війні не діяли, тож
        Виговський мусив ужити рішучих заходів. Не маючи опори в українському
        суспільстві, І.Виговський заручився підтримкою Криму і звернувся до
        московського царя з проханням допомогти “тих бунтівників і свавільників
        приборкати”. У травні 1658 р. гетьманське військо розбило під Полтавою
        загони заколотників. Пушкар загинув у бою, а Барабаша взяли в полон і
        стратили. Після придушення заколоту московський уряд відверто втручався
        в українські справи, надаючи противникам гетьмана матеріальну підтримку.
        <br />
        У внутрішній політиці І.Виговський спочатку виступив за пріоритетну роль
        шляхти, ігноруючи давні принципи соціальної організації України,
        засновані на традиціях козацтва. Серйозні зміни вніс він і у зовнішню
        політику. Зовнішня політика <br />
        У зовнішньополітичній діяльності новообраний гетьман прагнув
        продовжувати політику Богдана Хмельницького, спрямовану на досягнення
        цілковитої незалежності Української держави та зміцнення її міжнародного
        авторитету. Уже на Генеральну козацьку раду в Корсуні 25 жовтня 1657 р.
        прибули посли Швеції, Польщі, Австрії, Туреччини, Криму, Трансільванії,
        Молдавії, Валахії. <br />
        Там було остаточно оформлено договір зі Швецією. Він передбачав
        створення українсько-шведського військово-політичного союзу, який мав
        забезпечити незалежність і територіальну цілісність України. Рада
        ухвалила також відновити союзи з Туреччиною і Кримським ханством та
        укласти перемир'я з Польщею. <br />
        Російський уряд з недовірою поставився до І. Виговського, адже союз зі
        Швецією міг бути використаний і проти Росії. До того ж активна зовнішня
        політика І. Виговського, спрямована на зміцнення міжнародного авторитету
        України, викликала занепокоєння московського уряду, який, намагаючись
        посилити свій вплив в Україні, почав за допомогою своїх агентів активно
        формувати протигетьманську опозицію. <br />
        Водночас гетьман Виговський намагався уникнути ускладнень у відносинах
        із Москвою. До царя було відправлено посольство з повідомленням про
        обрання нового гетьмана. У Москві довго зволікали з визнанням
        Виговського гетьманом, вимагаючи від нього багатьох поступок, насамперед
        введення до найбільших міст - Переяслава, Ніжина й Чернігова московських
        залог на чолі з воєводами. <br />
        Це дало б змогу Москві втручатися у внутрішні справи України та обмежило
        б її не залежність. Вимагалося також проведення повторних виборів за
        участю царських представників. Виговський мусив погодитися з царськими
        вимогами, сподіваючись, що на тому зазіхання Москви припиняться. Після
        лютневої ради 1658 р. у Переяславі, яка підтвердила обрання Виговського
        гетьманом, воєводи отримали дозвіл прибути в Україну. Невдоволений
        втручанням російських чиновників у справи України, він починає мирні
        переговори з Польщею. І.Виговський прагнув до утвердження державності в
        Україні на зразок шляхетської Польщі. У зовнішній політиці цей курс
        спочатку привів нового гетьмана до ідеї входження України до Речі
        Посполитої як рівноправного третього учасника державного союзу. Гад́
        яцький до́ говір (застаріле іменування «Гадяцькі статті»; пол. ugoda
        hadziacka) — угода, укладена 16 вересня 1658 року під містом Гадяч з
        ініціативи гетьмана Івана Виговського між Річчю Посполитою і
        Гетьманщиною, що передбачала входження останньої до складу Речі
        Посполитої під назвою «Великого Князівства Руського» як третього
        рівноправного члена двосторонньої унії Польщі і ВКЛ. Передбачалася також
        ліквідація Берестейської унії. Основні перетворення залишилися на
        папері, оскільки Сейм Речі Посполитої ратифікував договір у значно
        урізаному вигляді, скасувавши його головні положення.
      </p>
      <span></span>
    </div>
    <script src="utilit_script.js"></script>
  </body>
</html>
