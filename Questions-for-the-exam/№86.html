<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="../style.css" />
  </head>
  <body id="№86">
    <div>
      <h2>86. Вертеп в українській культурі.</h2>
      <p>
        Вертеп - це молитовне прославлення Бога через театральне дійство та
        комічне відображення побутового життя. Це одна з найкращих оздоб різдва,
        наша традиція, яку ми зберігаємо вже понад чотири століття.<br />
        Вертеп - старовинний український мандрівний театр маріонеток, що виник в
        Україні, в барокову добу. Мав форму двоповерхового дерев&#39;яного
        ящика. На другому поверсі показували різдвяну драму; на першому -
        механічно прив&#39;язану до неї сатирично-побутову інтермедію.<br />
        Сюжет верхнього поверху вертепу був традиційним: цар Ірод дізнається від
        волхвів, що народився Христос, претендент на його престол. Бажаючи
        позбутися суперника, він кличе воїна і наказує йому перебити всіх
        віфлеємських дітей віком до 2 років. Воїн виконує наказ, але одна жінка
        Рахіль не дає свою дитину, тому озлоблений Ірод наказує вбити дитя. За
        цей злочин смерть відрубує Іродові голову, а чорти тягнуть його в пекло.
        Сюжети нижнього поверху були щоразу різними. Проте повсякчас мали
        однакову мету - зображення реалій життя того часу. Тому
        обов&#39;язковими героями були: дід, баба, коза, смерть, циган, циганка,
        жид, жидівка, шляхтич, шляхтянка, москаль, козак.<br />
        Перша письмова згадка про вертеп датується 1666 роком. Найбільш
        поширилися вертепні вистави в другій половині 18 століття, особливо, в
        добу занепаду Києво-Могилянської академії, коли число вертепників
        поповнювалося її вихованцями, що йшли в народ популяризувати українські
        вистави в формі лялькового театру.<br />
        Вертеп є символом цілісності світобудови українців. Про популярність
        адаптованої різдвяної драми свідчать драматичні твори XIX-XX ст., автори
        яких під час роботи свідомо орієнтувалися на вертеп.<br />
        За допомогою вертепу, українські письменники XIX-XX ст., в найбільш
        несприятливих для нашої культури умовах, порушували важливі проблеми
        національної ідентичності, боротьби за збереження мови, літератури,
        народу, держави.<br />
        Особливими є вертепи, які з року у рік виставляють у наших храмах як
        візуальне нагадування про радісне народження Христа у бідній стаєнці, в
        умовах, які б сьогодні викликали у пересічних людей жах та розпач, а не
        радість. <br />
        Зважаючи на зрозумілість та простоту сюжету, а також легкий виклад,
        вертеп феноменально пройшов випробування часом, дійшовши у дещо
        зміненому вигляді і до нас. В останні роки спостерігається відродження
        вертепу у західних та центральних областях України у вигляді вертепних
        композицій у костелах, на площах та у великих магазинах, живих вертепах
        та вертепних театрів на дитячих святах у садках та школах. Відкривається
        багато гуртків по створенню фігурок та ляльок для вертепу з дерева,
        паперу, у вигляді орігамі та інших матеріалів.
      </p>
      <span></span>
    </div>
    <script src="utilit_script.js"></script>
  </body>
</html>
