<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="../style.css" />
  </head>
  <body id="№77">
    <div>
      <h2>77. Українське бароко як нове світовідчуття й мистецтво.</h2>
      <p>
        Бароко – це напрям у європейському мистецтві та архітектурі XVII ст.,
        який характеризується химерністю образів та напруженими динамічними
        сценами. <br />
        Починаючи з другої половини XVII ст., бароко звідусіль починає проникати
        в староукраїнську культуру. Але під впливом місцевих майстрів набуває
        свого розквіту та колориту. Оскільки у ті часи Україна була поділена на
        Правобережну та Лівобережну, вплив західноєвропейського стилю не був
        рівномірним. Найочевиднішим він був у західних областях, особливо в
        церковній архітектурі.<br />
        Одним з перших зразків нового українського стилю можна вважати Іллінську
        церкву в Суботові, яку у 1653 році наказав побудувати гетьман Богдан
        Хмельницький. Церква має характер тодішніх католицьких церковних споруд:
        умовна форма базиліки або довгастого чотирикутника, вівтар у півкрузі
        або апсиді, що має всередині та зовні шість граней. Зовні споруду
        прикрашає розкішний бароковий фронтон, що в той час стало новим
        архітектурним явищем.<br />
        Найбільш яскраво українське бароко відобразилося у культовій
        архітектурі. У цьому неабияку роль зіграв митрополит Київський,
        Галицький і Всієї Русі Петро Могила, під заступництвом якого пройшли
        відновлювальні роботи та реставрація Софійського собору, Собор Успіння
        Пресвятої Богородиці, Десятинна та Васильківська церкви.<br />
        У 1648-1657 році гетьман Богдан Хмельницький йде війною проти Речі
        Посполитої, яка внаслідок цього повстання втрачає контроль над етнічними
        українськими землями. Відтак католицьке бароко у свідомості пересічного
        громадянина почало асоціюватися саме з іноземним гнітом, через що були
        зруйновані палаци польської та литовської аристократії, а разом з ними й
        інші католицькі споруди.<br />
        Барокова химерність форм врівноважується чистими площинами стін – стіна
        з&#39;єднує, домінує, забезпечує загальну гармонію елементів.
        Архітектура українського бароко відображає радість, святковість,
        відчуття душевного спокою поряд із динамікою, експресією, контрастністю,
        декоративністю, тріумфальністю. Нові мистецькі уподобання найвиразніше
        проявилися у будівлях Києво-Печерської лаври та самого Києва, які
        справили вирішальний вплив на всю українську архітектуру 1720-50-х
        рр.<br />
        Вважається, що найбільша кількість храмів у стилі бароко постала на
        території України за часів козацтва, а “українське бароко” досягло свого
        золотого віку завдяки Івану Мазепі, що славився прихильністю до
        української культури. Козаки активно долучалися до храмобудівництва та
        сприяли появі цивільних будівель: колегіумів, магістратів, житлових
        споруд, військових канцелярій – і все у стилі бароко.<br />
        За часів Мазепи зведено велику кількість колегіумів, магістратів,
        військових канцелярій та житлових споруд у стилі бароко. Серед них –
        профінансована Мазепою Київська академія. Тих же часів сягають корені
        славної будівлі Чернігівського колегіуму.<br />
        Початок нового етапу в українській архітектурі був покладений з початком
        відновлювальних робіт у Києво-Печерській лаврі після пожежі 1718 року.
        Відновлюються Успенський собор та Троїцька надбрамна церква, їхні фасади
        прикрашаються в народному дусі ліпленням по бірюзовому тлі у вигляді
        гірлянд та рушників. Над житловими корпусами зводяться декоровані
        ліпленням фронтони.<br />
        У 1744-1748 роках неподалік Софійського собору споруджуються головні
        ворота – брама Заборовського – і відновлюється після пожежі дзвіниця.
        Цими роботами керує архітектор І.Г.Шедель, що приїхав з Петербурга. При
        відновленні дзвіниці її фасади були збагачені ліпними орнаментальними та
        сюжетними рельєфами.<br />
        Приклади архітектури “козацького” бароко в Україні:<br />
        • Андріївська церква<br />
        • Софійський собор<br />
        • Покровська церква<br />
        • Троїцький собор у Чернігові.<br />
        • Церква святої Катерини у Чернігові.<br />
        • Церква Різдва Богородиці у Козельці.<br />
        • Преображенська церква у Великих Сорочинцях<br />
        • Мгарський монастир<br />
        • Покровський собор у Харкові<br />
        • Спасо-Преображенська церква в Ізюмі<br />
        • Іллінська церква у Суботові<br />
        • Успенська соборна церква у Почаївській лаврі<br />
        • Ратуша у Бучачі<br />
        • Собор святого Юра у Львові<br />
        • Костел монастиря домініканців у Львові
      </p>
      <span></span>
    </div>
    <script src="utilit_script.js"></script>
  </body>
</html>
