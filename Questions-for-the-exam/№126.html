<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="../style.css" />
  </head>
  <body id="№126">
    <div>
      <h2>126. Державна культурна політика незалежної України.</h2>
      <p>
        На найглибшому рівні українського народу передавалася найвища цінність –
        свобода. В умовах неволі цінність свободи набувала різноманітних форм
        культурного вираження і поширення у різних верствах народу. На рівні
        культури формувалися й транслювалися культурні форми та способи захисту
        своєї ідентичності від зовнішнього політичного, ідеологічного і
        релігійного тиску. <br />
        Як тільки наступали якісь послаблення зовнішньої несвободи, тоді
        активізовувались культурні події, формувалися громадські організації,
        утворювалися культурні інституції. Такі послаблення тиску на культурну
        сферу сприяли інституційному розвитку, що впливало на формування
        національної свідомості, породжувало політичні ідеї, в основі яких була
        незалежна держава. <br />
        Радянська культурно-політична спадщина залишилась у вигляді таких
        стереотипів, як служіння державотворенню, державний патерналізм, тобто
        зобов’язання української незалежної держави утримувати культуру з
        бюджетних коштів, залежність культури від «мудрого і патріотичного»
        керівника по всій вертикалі державного управління. <br />
        Сфера культури в Україні була і далі залишається неповноструктурною.
        Переважають традиційні заклади культури з бюджетним фінансуванням,
        підпорядковані органам влади різних рівнів. <br />
        Така непроста культурно-політична спадщина спричинила в умовах
        незалежної держави низку нових і непередбачуваних проблем. Так, для
        нової влади культура стала валізою без ручки: важко нести і кинути не
        можна. Владі в першу чергу потрібні слухняні функціонери, дилери і
        вигідні бренди, використовує культурні чинники у своїх інструментальних
        цілях. Це все перешкоджає безсторонньому осмисленню значення культури. З
        іншого боку, для більшості працівників культури низька зарплатня
        залишилась і надалі залишається основним засобом для існування, що
        змушує їх пристосовуватися і очікувати змін згори.<br />
        Для загалу ж явище “культура” ототожнюється з розвагою − щораз
        простішою, примітивнішою, чому сприяють засоби масової інформації,
        телебачення, шоу-бізнес. І лише для небагатьох культура є способом
        спілкування для пошуку смислів буття, для осмислення себе у ланцюгу
        поколінь, для пошуку уявлень про майбутнє, для вибудовування й
        відстоювання своєї внутрішньої свободи.<br />
        Якщо в СССР культура була елементом системи влади, то нова влада
        незалежної України не знала і досі не знає, що робити з культурою. Жодна
        політична партія не має у своїй програмі розділу, присвяченого
        культурній політиці. Про культуру згадується лише як про необхідність
        забезпечення культурних і духовних потреб населення. <br />
        Вже два десятиліття культура перебуває у системній кризі, яка
        поглиблюється. І все ж, незважаючи на кризовий стан культури і всупереч
        несприятливим умовам, в Україні розвивається недержавний сектор
        культури, який активізує й динамізує сферу культури та виконує важливі
        соціокультурні завдання. <br />
        Так, незважаючи на тісні й недосконалі культурно-політичні рамкові умови
        в Україні, культурний процес триває. <br />
        Для подальшого розвитку демократії і відкритого громадянського
        суспільства необхідно на національному рівні запустити комплексний
        соціокультурний процес, у якому управлінські й технологічні цілі
        підпорядковувалися б гуманітарним, а гуманітарні завдання
        співвідносились би з економічними цілями. Для успішної модернізації
        важливо уникати антагонізму між традицією і авангардом. Традиція живе в
        оновленні, у продовженні передачі сенсів через форму, знак, ритуал.
        <br />
        Управляти модернізаційним процесом складніше, ніж розставляти на
        відповідальні пости нефахових, неграмотних управлінців, але «своїх»
        відданих функціонерів. У такому процесі розуміння культури має бути
        ширшим, а її роль має вийти за межі галузі. Культура як модернізаційний
        чинник інтегрує і збалансовує всі види суспільної діяльності,
        урівноважує свободу відповідальністю, творить культурні обмеження. А без
        цього неможливий рух у краще майбутнє. <br />
      </p>
      <span></span>
    </div>
    <script src="utilit_script.js"></script>
  </body>
</html>
