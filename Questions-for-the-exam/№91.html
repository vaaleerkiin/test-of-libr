<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="../style.css" />
  </head>
  <body id="№91">
    <div>
      <h2>
        91. Кирило-Мефодіївське товариство та його вплив на розвиток культури в
        Україні.
      </h2>
      <p>
        У січні 1846 р. серед цієї інтелігенції у Києві і виникла українська
        таємна політична організація - Кирило-Мефодїївське товариство.
        Організаторами Товариства стали М. Костомаров - син поміщика-дворянина і
        кріпачки, учитель однієї з Київських гімназій, а з серпня 1846 р, —
        професор російської історії Київського університету; М. Гулак - виходець
        з небагатої дворянської сім’ї, чиновник канцелярії Київського,
        Подільського і Волинського генерал-губернатора, та В. Білозерський -
        виходець з дворян, учитель Полтавського кадетського корпусу. Крім
        засновників, сюди незабаром увійшли: письменник П. Куліш, студенти
        Київського університету О. Маркевич, О. Навроцький, О. Тулуб тощо. У
        квітні 1846 р. до них приєднався і Т. Шевченко. Члени
        Кирило-Мефодіївського товариства виробили програмні документи — «Статут
        і правила товариства», написані Білозерським із урахуванням думок інших
        членів організації; «Книга буття українського народу», основним автором
        якої був Костомаров. Ідеологія Кирило-Мефодіївського товариства
        сформувалася, насамперед, під впливом тодішньої кріпосницької дійсності,
        російського визвольного руху і, передусім, руху декабристів, зокрема
        ідей «Товариства об’єднаних слов’ян», під впливом руху слов’янських
        народів за визволення з-під влади Туреччини та Австрії, ідей польського
        визвольного руху.<br />
        Основні погляди кирило-мефодіївців на історію людського суспільства, на
        минуле й сучасне України найбільш повно викладені в «Книзі буття
        українського народу». У цьому творі висловлені прогресивні ідеї:
        засуджується поділ суспільства на панів і кріпаків, проповідується
        рівність громадян, містяться заклики до ліквідації кріпацтва, різко
        негативно оцінюється самодержавна влада.<br />
        Програмні положення Кирило-Мефодіївського товариства були прогресивними.
        Щодо тактики, методів здійснення поставлених цілей, то, як видно з
        програмних документів, кирило-мефодіївці вважали можливим діяти засобами
        мирної пропаганди й мирних перетворень.<br />
        Практична діяльність кирило-мефодіївців полягала, передусім, у тому, що
        вони розробляли програмні документи і плани, на своїх зібраннях
        обговорювали їх, висловлювали свої погляди на пекучі політичні питання,
        на тактику товариства, вербували нових членів. Вони намагалися
        поширювати свої ідеї через розповсюдження «Книги буття українського
        народу», прокламацій, творів Т. Шевченка, через лекції в навчальних
        закладах.<br />
        Однак широкої діяльності Кирило-Мефодіївське товариство розгорнути не
        змогло, оскільки проіснувало недовго - з січня 1846 р. по березень 1847
        р. У березні 1847 р. за доносом провокатора, Товариство було викрито,
        його члени заарештовані, доставлені в III відділ до Петербурга і після
        слідства, яке тривало з 18 березня по 30 травня 1847 р., були
        покарані.<br />
        Царський уряд посилив утиски в галузі літератури й освіти. Були
        заборонені твори Шевченка, Костомарова, Куліша, ще більш жорстокою стала
        цензура, за законом 1849 р. перебудовано навчальну роботу в гімназіях,
        зменшено в них цикл гуманітарних дисциплін, навчання мусило мати більш
        матеріальний напрямок. <br />
        Поява та діяльність Кирило-Мефодіївського братства поклала початок
        переходу від культурницького до політичного етапу боротьби за
        національний розвиток України. Були сформульовані основні постулати
        українського національного відродження, форми та методи досягнення
        поставленої мети. Розгром Товариства був тяжким ударом по
        національно-визвольних прагненнях українського народу, що загальмував на
        багато років розвиток української культури.
      </p>
      <span></span>
    </div>
    <script src="utilit_script.js"></script>
  </body>
</html>
