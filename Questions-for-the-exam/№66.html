<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="../style.css" />
  </head>
  <body id="№66">
    <div>
      <h2>66. Берестейська церковна унія та її історико-культурні наслідки.</h2>
      <p>
        Причини підписання Берестейської церковної унії: <br />
        1. Польська влада намагалася зробити все населення Речі Посполитої
        релігійно однорідним - окатоличити його - для полегшення керування ним
        та виведення з-під можливого впливу православної Московської держави.<br />
        2. Римо-католицька церква була зацікавлена у поширенні католицизму на
        нові території.<br />
        3. Українське православне духовенство бажало отримати такі ж політичні
        права та матеріальні блага, які мало католицьке духовенство.<br />
        4. Українське православне духовенство намагалося підняти авторитет
        церкви, вивести її зі стану кризи, в якому вона опинилася в XVI ст.<br />
        Причини кризи:<br />
        1. Київська церква практично залишилася без свого керівного центру,
        оскільки Константинопольський патріархат опинився в оточенні та під
        владою турків- османів, які захопили місто в 1453 р.<br />
        2. Люблінська унія посилила процес окатоличення та ополячення
        української еліти, що призвело до різкого звуження каналів матеріальної
        підтримки. Церковна криза зумовила втручання в релігійні справи
        православного міщанства, організованого в братства. Активно протидіючи
        окатоличенню та полонізації, братчики спробували взагалі взяти під
        контроль церковне життя, іноді безцеремонно втручаючись у внутрішні
        церковні справи.<br />
        На активізацію унійного процесу вплинуло кілька факторів:<br />
        • розгортання діяльності єзуїтів;<br />
        • розгорнута релігійна полеміка між католицькими й православними
        авторами;<br />
        • дестабілізації суспільства посприяла й «календарна реформа» Григорія
        XIII, яка розвела в часі релігійні свята католиків та православних.<br />
        Взагалі існувало дві моделі унії. Перша - так звана універсальна, що
        передбачала з’єднання православної та католицької церков на основах
        рівності. Друга - римська модель, яка розглядала унію як «повернення
        народу руського до Римської Церкви», тобто як повне підпорядкування
        православної церкви Папі.<br />

        Унія була підписана у грудні 1595 р. у Римі Папою Климентом VIII та
        українськими єпископами І.Потієм та К.Терлецьким.<br />
        Підписання унії обурило все українське суспільство. Антиунійний рух
        очолив князь К. Острозький. Заключний акт укладання унії мав відбутися у
        Бересті. За обставин гострого протистояння тут у жовтні 1596 р.
        зібралися два собори: унійний і православний, учасники яких взаємно
        прокляли одні одних. 18 жовтня прихильники унії підписали декларацію, а
        наступного дня урочисто проголосили унію з Римською Церквою. 15 грудня
        король своїм універсалом затвердив це рішення.<br />
        Таким чином, виникла греко-католицька церква. Православна церква була
        поставлена поза законом. Виникла складна ситуація, коли практично усі
        єпископи перейшли до уніатства, тоді як більшість українського населення
        залишилася православними. Замість досягнення злагоди унія заклала
        передумови для подальшого розколу українського суспільства на
        конфесійній основі.
      </p>
      <span></span>
    </div>
    <script src="utilit_script.js"></script>
  </body>
</html>
