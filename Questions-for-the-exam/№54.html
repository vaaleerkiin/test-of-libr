<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="../style.css" />
  </head>
  <body id="№54">
    <div>
      <h2>
        54. иникнення слов’янської писемності, бібліотек і шкіл Київської Русі
      </h2>
      <p>
        Слов’янська писемність була створена в IX столітті, приблизно у 862
        році. Новий алфавіт отримав назву «кирилиця» на ім’я візантійця
        Костянтина, який, прийнявши чернецтво, став Кирилом. А допомагав йому в
        богоугодній справі освіти слов’янських народів старший брат Мефодій.
        <br />
        Кирило створив слов’янську абетку на основі грецької, суттєво змінивши
        її, щоб передати слов’янську звукову систему. Були створені дві абетки —
        глаголиця і кирилиця.<br />
        Таким чином, разом із християнством на Україну прийшла освіта й школа.
        Перші школи містилися при кафедральних церквах у більших містах; тут
        було більше освіченого духовенства, що ставало за вчителів. Були також
        школи при монастирях, а з згодом і по селах почали вчити молодь.<br />
        Учителями були священики та дяки, що вже із свого звання більше мали до
        діла з книжками й освітою. У школі вчили читати й писати. За підручники
        служили богослужебні книги, найчастіше псалтир. Школи не мали окремих
        будинків, а ні особливого улагодження, учні сходилися де-небудь – у
        мешканні дяка чи кого іншого, й учитель учив їх разом – і тих, що
        починали, і старших, показуючи їм, як читати й писати.<br />
        У Києві при митрополії була заснована перша відома на Русі бібліотека.
        За часів Ярослава Мудрого в бібліотеці налічувалося понад 1000
        примірників перекладної та оригінальної літератури. Перекладна
        література йшла на Русь з Болгарії чи Сербії, Візантії чи Риму, з інших
        країн Західної Європи.<br />
        Писемність доби Київської Русі характеризується наявністю власної,
        оригінальної літератури, що сформувалася й розвивалася на місцевому,
        національному ґрунті. З тодішніх творів відзначаються такі, як
        «Києво-Печерський патерик», «Слово про закон і благодать» , «Слово о
        полку Ігоревім», «Повчання дітям», «Моління Даниїла Заточника».<br />
        В історичні науці окремою проблемою є вивчення й актових документів
        Давньої Русі (жалувані грамоти, міжкнязівські та міждержавні договори,
        чолобитні, укази, заповіти тощо). Цих документів до нашого часу дійшло
        дуже мало.<br />
        До оригінальних пам’яток давньоруської літератури та історіографії
        відносяться літописи. Це історичні твори про події та факти, подані в
        хронологічному порядку.<br />
        Перші давньоруські літописи – Київський (1037 р.), Києво-Печерський
        (1073р.), Новгородський (1079 р.) – відомі за згадками. Значною мірою
        вони ввійшли до складу Початкового, або Києво-Печерського зведення (1093
        р.), з якого виникла «Повість минулих літ» (1113 р.), яку написав
        чернець Києво-Печерського монастиря Нестор. У творі робиться спроба
        описати історію східних слов’ян, визначити місце Русі в
        загальноісторичному процесі, пов’язати свою історію зі світовою. (Про
        фальсифікації і переписування літописів).<br />
        Вищу освіту добували тільки талановиті одиниці, що хотіли дійти до
        найвищих церковних урядів, або визначатися як проповідники й
        письменники. Недосяжною метою для всіх була візантійська освіта, що
        спиралася на скарбах старовинної культури й своїм рівнем стояла найвище
        в цілій Європі. Але вповні пізнати цю культуру могли тільки ті, яким
        пощастило самим побувати у Царгороді й попасти у високі візантійські
        школи. Але таких було не багато Основою вищої науки була грецька мова.
        Знання грецької мови було дуже поширене в нас, бо зв’язки України з
        Візантією були дуже тісні, особливо зв’язки торгівельні. Так Русь
        познайомилася з творами Піфагора, Сократа, Платона, Демокріта,
        Арістотеля та інших мислителів античного світу; були поширені
        натурфілософські твори християнських авторів: Іоанна Дамаскіна, Георгія
        Писиди, Козьми Індикоплова та ін. Математика на Русі мала прикладний,
        ужитковий характер. Вагоме місце в системі наукових знань належало й
        астрономії. Достатньо високий був рівень медичних знань, якими володіли
        народні цілителі – волхви, знахарі, віщуни. Успішно лікував хворих
        чернець Києво-Печерського монастиря Агапій (Агапіт).<br />
        Важливим показником розвитку культури Русі є формування права. Першим
        давньоруським писемним зведенням норм світського права стала «Руська
        правда». Цей документ був результатом розвитку юридичної думки Київської
        Русі. На розвиток права в державі вплинуло введення християнства. З його
        поширенням православна церква стала використовувати різні норми
        канонічного права, перш за все візантійського. Стародавньою пам’яткою
        руського церковного права є церковні статути князів Володимира Великого
        та Ярослава Мудрого.
      </p>
      <span></span>
    </div>
    <script src="utilit_script.js"></script>
  </body>
</html>
