<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="../style.css" />
  </head>
  <body id="№20">
    <div>
      <h2>20. Українські землі напередодні Першої світової війни.</h2>
      <p>
        Напередодні Першої світової війни українські землі продовжували
        залишатися у складі двох імперій — Російської та Австро-Угорської. Бони
        різнились за рівнем економічного і соціального розвитку, освіти та
        культури, адміністративним устроєм. Обидві імперії проводили імперську
        політику, спрямовану на знищення національної самобутності населення і
        колоніальну експлуатацію цих земель. Найбільших утисків у національному
        відношенні зазнавало українське населення під владою Російської імперії.
        Національна політика австрійського уряду, хоча і була м'якішою, вела до
        розпалення українсько-польського конфлікту в Галичині. <br />
        На території тієї частини України, яка входила до складу царської Росії,
        було 9 губерній, об'єднаних у 3 великі регіони: Південно-Західний край
        (Подільська, Волинська, Київська губернії), Лівобережна Україна
        (Полтавська, Чернігівська, Харківська губернії) і Новоросія
        (Катеринославська, Херсонська, Таврійська губернії). Губернії, у свою
        чергу, поділялись на повіти, повіти — на волості. Зрозуміло, що
        національно-етнічні особливості при такому
        адміністративно-територіальному устрої ігнорувалися. Ці території після
        встановлення влади більшовиків увійшли до складу УРСР, а пізніше — до
        незалежної Української держави. Українцями були також заселені великі
        райони Кубані, Чорноморської губернії, Курщини, Воронежчини, Холмщини,
        Берестейщини, які зараз входять до складу інших держав, що межують з
        Україною. <br />
        Територія Західної України (сучасна територія Львівської.
        Тернопільської, Івано-Франківської, Закарпатської та більша частина
        Чернівецької областей) входили до Австро-Угорщини. Загальна площа
        українських земель становила понад 700 тис. кв. км. Україна була
        найбільшою за площею серед залежних країн Європи і четвертою серед
        незалежних — після Росії, АвстроУгорщини і Німеччини.
      </p>
      <span></span>
    </div>
    <script src="utilit_script.js"></script>
  </body>
</html>
