<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="../style.css" />
  </head>
  <body id="№47">
    <div>
      <h2>47. Періодизація розвитку української культури.</h2>
      <p>
        Підхід до періодизації враховує підйоми і спади культурного процесу в
        Україні і забезпечує, у свою чергу, цілісний підхід до української
        культури як до єдиного цілого духовного світу нашого народу.<br />
        !!!Отже, перший період розвитку української культури охоплює часовий
        відрізок від її витоків і до прийняття християнства, тобто — це культура
        східнослов'янських племен дохристиянської доби. Початки передісторії
        української культури, її першовитоки губляться у сивій давнині. Вчені
        стверджують, що культура на теренах України виникла на ранніх стадіях
        розвитку суспільства і відтоді нерозривно пов'язана з його історією..
        Глибокий слід в історії української культури залишили племена
        трипільської культури (IV—III тис. до н. е.), для яких властивим був уже
        доволі високий рівень виробничої культури, техніки виготовлення
        кераміки, суспільної організації. Значного рівня досягла тут і духовна
        культура. Перше тисячоліття нової ери для розвитку української культури
        було сповнене рядом подій історичної ваги: виникнення Києва — "матері
        міст руських"; об'єднання східнослов'янських племен і утворення держави
        — Київської Русі; переможні походи руських князів та розширення
        державних кордонів; небувале піднесення культури від безпосереднього
        спілкування з хозарами, половцями, Візантією та іншими народами; і,
        нарешті, запровадження християнства.<br />
        !!!Другий період розвитку української культури припадає на час існування
        княжої держави — Київської Русі та Галицько-Волинського князівства. Так
        його й іменуємо: українська культура княжої доби. А запровадження
        християнства долучило українців до культурно-етичних цінностей, які й
        понині становлять основу сучасної західної цивілізації. Вони збагатили
        скарбницю духовного життя українського народу, вивели його культуру на
        широкі простори світової цивілізації, поставили в один ряд з
        найрозвинутішими тогочасними культурами. Украй негативно на історії
        української культури, як й історії України в цілому, позначилася
        монголо-татарська навала XIII—XIV ст., а пізніше — створення на
        принципах азійської деспотії Російської централізованої держави. Звідси
        й почалися найгостріші трагедії нашого народу. Через підйоми і спади й
        відбувався процес розвитку нашої культури княжої доби.<br />
        !!!Третій період розвитку української культури припадає на
        литовсько-польську добу в історії нашого народу. Умови для розвитку
        української культури погіршувалися внаслідок асиміляції української
        еліти, а заодно й втрати нею політичних впливів. Відбувалася ліквідація
        тих політичних центрів, навколо яких кристалізувалося і вирувало
        культурне життя. Насаджувався насильницькими методами католицизм . За
        таких умов виник і почав міцніти так званий паралелізм у розвиткові
        культури з наступним (щоправда, тимчасовим) переважанням католицизму над
        православ'ям.<br />
        !!!Четвертий період розвитку української культури припадає на
        козацько-гетьманську добу, яка характеризується новим історичним
        контекстом, зумовленим закінченням Визвольної війни в середині XVII ст.,
        з одного боку, і поступовим обмеженням, а згодом і втратою автономії
        Україною наприкінці XVIII ст., з іншого. Визначальним тут виступає
        фактор національної державності, яка, проіснувавши понад 130 років, все
        ж таки змогла істотно сформувати спрямованість, характер та
        інтенсивність культурних процесів в Україні. І все ж, розвиток
        української культури в цей період виступає як процес послідовний,
        об'єктивно обумовлений, процес засвоєння та успадкування традицій
        культури Київської Русі, процес зародження в духовному житті
        українського народу нових явищ, органічно пов'язаних з впливами ідей
        гуманізму, Ренесансу, Реформації, а дещо пізніше й бароко та
        Просвітництва. <br />
        !!! П'ятий період розвитку української культури охоплює часовий відтинок
        в 150 років, років великої неволі нашого народу — від часів зруйнування
        Гетьманщини і до початку XX століття. Цей період у розвиткові
        української культури назвемо періодом національно-культурного
        відродження. Найяскравіше в процесах творення нової національної моделі
        культури український народ виявив себе в літературі, історіософії,
        фольклористиці, етнографії, театрі, образотворчому мистецтві,
        драматургії. Цей період ще називають періодом тривалої "неволі і
        переслідувань" української культури, періодом її запеклої боротьби з
        асиміляторськими заходами російського царизму, польської шляхти,
        румунських бояр, угорських феодалів і всевладного австрійського
        цісарства. Українці відтіснялися цими ворожими силами на периферію
        культурного прогресу. Упродовж XIX і початку XX століття українська
        культура зробила колосальний крок уперед у своєму розвиткові. Перейнята
        гуманістичними ідеями, українська культура XIX — поч. XX ст. вивела
        українську націю на широкий шлях світового історичного поступу,
        поставила із невідомості й забуття в один ряд з найрозвинутішими націями
        світу.
      </p>
      <span></span>
    </div>
    <script src="utilit_script.js"></script>
  </body>
</html>
