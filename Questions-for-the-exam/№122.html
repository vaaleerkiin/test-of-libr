<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="../style.css" />
  </head>
  <body id="№122">
    <div>
      <h2>
        122. Українська культура періоду хрущовської “відлиги”. Рух
        «шестидесятників».
      </h2>
      <p>
        Перебуваючи протягом більш, ніж чверті століття під тоталітарним
        контролем, радянське суспільство, а разом з ним і Україна з інтересом та
        ентузіазмом сприйняли початок реформації. Хрущов, отримавши посаду
        головного секретаря, розумів, що, не вносячи змін в теперішню систему,
        він не зможе втримати владу в своїх руках. <br />
        В першу чергу "відлига" цікава нам реконструкцією централізації. Спроба
        надати більш широкі права та повноваження місцевому керівництву могла
        дати значний поштовх в економічному прогресі. Такий розвиток подій був в
        цілому сприятливим для покращення радянської економіки. <br />
        Відбулася спроба реформи сільського господарства. Але збільшення
        розмірів колгоспів, екстенсивний спосіб ведення господарства, гонка за
        показниками, авантюрні "кукурудзяні епопеї" тощо призвели до спаду
        виробництва і змушеного імпорту продовольства.<br />
        Найпомітніші зміни відбулися у сфері культурного життя. Таке послаблення
        тоталітарного впливу, посилення влади на місцях, спроби децентралізації
        суспільства призвели до виникнення усіляких рухів, що мали відверту
        націоналістську забарвленість. Період "відлиги" позначився бурхливим
        розвитком літератури, науки, мистецтва. <br />
        Першим кроком до започаткування реконструкції сталінізму стало закрите
        засідання ХХ з'їзду КПРС. Перед партійними керівниками була зображена
        реальність з усіма її неприємними сторонами. <br />
        "Відлига" не була викликана тільки-но особистими бажаннями Хрущова.
        Розвиток західного світу з його науково-технічною революцією вимагав
        змін. "Змагання двох систем" потребувало нових темпів у розвитку
        радянського суспільства, прискорення економічного поступу, підвищення
        життєвого стандарту. Для збереження тоталітарної системи необхідно було
        вдатися до її реструктуризації, звільнення від почуття надцентралізму,
        майже повної самоізоляції та духовної скутості. До цього треба ще додати
        амбіційні прагнення партійно-державної бюрократії розширити межі власної
        компетенції шляхом усунення від влади висуванців сталінської епохи.<br />
        Розгорнулася "десталінізація по вертикалі": ланцюгове засудження "культу
        особи" всіма партійними та ідеологічними структурами. <br />
        Треба підкреслити початок процесу реабілітації жертв сталінських
        репресій. Найкричущим парадоксом "відлиги" було те, що процес
        реабілітації сталінських репресій супроводжувався новими політичними
        репресіями. Репресії продовжувались і під час піку "відлиги". <br />
        Національне питання й надалі залишалося однією з найскладніших проблем
        суспільно-політичного життя. З одного боку, певна ідеологічна
        лібералізація сприяла плюралізації деяких проблем, наприклад мовної.
        Проте ці заходи, здійснені повністю у рамках офіційної ідеології,
        значною мірою нівелювалися іншими. <br />
        Паралельно з „відлигою" в галузі суспільно-політичного і культурного
        життя розгорталась широка програма реформування економіки. <br />
        Одним з найрадикальніших заходів була спроба частково децентралізувати
        керівництво економікою. Від центральних відомств місцевим радам
        народного господарства було передано право планування й розпорядження
        місцевими ресурсами. Внаслідок цього Україна несподівано отримала
        небачену досі економічну самостійність, до якої здебільшого не була
        готовою партійно-господарська бюрократія республіки. <br />
        Багато обіцяли нововведення в сільському господарстві. Позитивним було
        підвищення заробітної платні колгоспникам. Справжнім лихом для
        сільського господарства стали карикатурні м'ясні й молочні кампанії,
        спрямовані на те, щоб підвищити обсяги здачі цієї продукції державі.
        Такі експерименти майже нанівець звели попередні досягнення в галузі
        сільського господарства і поставило його у кризовий стан. Країна стала
        імпортувати зерно. Залишалась недоторканною колгоспно-радгоспна система.
        Зазнали адміністративного тиску підсобні господарства колгоспників.
        Таким чином тогочасні реформи та методи їх впровадження були авантюрою,
        яка дорого обійшлася не тільки Україні, а й самому Хрущову.<br />
        Відповідним чином змінювався стан справ у промисловості, її розвиток в
        Україні характеризувався значним збільшенням капіталовкладень у важку
        промисловість, уповільненням темпів розвитку легкої і загальним
        зниженням темпів зростання.<br />
        Політична „відлига" привела до нової хвилі „українізації". Знову було
        відкрито поставлено питання про збереження української мови та
        розширення сфери її вживання. <br />
        Період „відлиги" був характерний і певним відновленням історичної
        справедливості - поверненням українській культурі імен незаслужено
        забутих або несправедливо репресованих. Реабілітація давала право на
        видання деяких творів письменників, визнаних найкращими.<br />
        „Відлига" породила і таке явище суспільно-культурного життя, як
        шістдесятництво - рух творчої молоді, яка сповідувала оригінальну
        тематику, нові думки, відмінні від офіційних, і стала центром духовної
        опозиції режиму в Україні. <br />
        Більш плідною й багатою в новій суспільно-культурній атмосфері була
        творчість композиторів як офіційного, традиційного, так і нетрадиційного
        напряму в музиці. Відбулися зміни і в спрямованості образотворчого
        мистецтва. <br />
        Свідомість цього покоління зазнало меншого впливу радянської ідеології з
        усіма її викривленнями. У системі цінностей цього покоління з'явилися
        несподівані для радянського морального кодексу індивідуалізм, культ
        свободи самовираження, скептицизм, гуманізм без сурогатних домішок
        класового підходу, космополітичність культурних смаків. Воно уособлювало
        собою суспільно-культурне явище, течію, духовний феномен –
        шістдесятників.<br />
        Найважливішим моментом у формуванні світогляду шістдесятників був вплив
        гуманістичної західної культури. В результаті творчість і громадська
        діяльність шістдесятників стали справжнім проривом у сформованій
        монолітній системі заідеологізованої культури. <br />
        Цілком логічною стала занепокоєність вищих партійних органів. Втім 8
        березня 1963 р. у Москві відбулася зустріч М.Хрущова з мистецькою
        інтелігенцією, зміст якої послужив „керівництвом до дії" для маси
        апаратників усіх рівнів. Почалася чергова кампанія на зразок
        ідеологічного погрому 40-х - початку 50-х рр.<br />
        У пресі, на зборах творчих спілок почалося цькування шістдесятників.
        Першими пролунали звинувачення у „формалізмі", „космополітизмі", відході
        від „марксизму-ленінізму". Словесні атаки супроводжувались
        адміністративними заходами. Спочатку почали обмежувати публікації
        шістдесятників у літературних журналах, де вони раніше мали трибуну.
        Стали забороняти, а то й просто розганяти літературно-мистецькі вечори.
        Закрили клуби творчої молоді.<br />
        Перекриваючи повітря шістдесятникам, влада сподівалася, що таким чином
        вдасться підкорити їх, примусити діяти суто за законами системи. Проте
        результат не відповідав задуму. Частина шістдесятників дійсно досить
        швидко „переорієнтувалась" і стала робити те, що від них вимагалося,
        частина відійшла від громадської діяльності і поринула у суто фахові
        проблеми. Однак певна частина нового покоління не змогла відмовитися від
        своїх позицій і пішла на приховану або відкриту конфронтацію з
        владою.<br />
        Невід'ємною частиною суспільно-культурного життя України у першій
        половині 60-х рр. став сам-видав: ціла система розповсюдження не
        визнаної офіційно або забороненої літератури. Десятки літературних і
        публіцистичних творів передруковувались на машинках,
        перефотографовувались на фотоплівку, надиктовувались на магнітофонні
        стрічки, навіть переписувались від руки і читалися тисячами людей,
        здебільшого інтелігенцією.<br />
        Треба підкреслити, що цілі, які переслідували реформи Хрущова, мали
        позитивну спрямованість для радянської системи. Проте, "відлига"
        торкнулася тільки окремих сторін життя суспільства. Зміни, які
        відбувалися, сприяли певному прогресивному розвиткові України. Але
        непослідовність, суперечливість цих змін зрештою призвели до того, що
        задуми ініціаторів стали перетворюватись у свою протилежність. Їх спроби
        штучно покращити становище лише призвели до того, що в широких колах все
        більш поширились віяння свободи та почуття власної самостійності. <br />
      </p>
      <span></span>
    </div>
    <script src="utilit_script.js"></script>
  </body>
</html>
