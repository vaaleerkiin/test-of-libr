<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="../style.css" />
  </head>
  <body id="№125">
    <div>
      <h2>125. Українська інтелігенція часів “перебудови”.</h2>
      <p>
        Початок нової хвилі боротьби за відродження української культури припав
        на другу половину 80-х років. Розгорнувся масовий рух за відродження
        української мови та створення необхідних умов для її вільного розвитку
        як державної. Створилися численні неформальні культурологічні
        об’єднання, серед них – Український культурологічний клуб у Києві, клуб
        шанувальників історії та культури, «Товариство Лева» у Львові. У 1988 р.
        на Львівщині виник перший осередок Товариства української мови ім. Т. Г.
        Шевченка.<br />
        Створено Народний Рух України. За участю рухівців підготовлено
        документи, що закладали підґрунтя самостійної держави – Закону про мову,
        Декларації прав національностей, Декларації про державний суверенітет
        України, Акту проголошення незалежності України.<br />
        Новий етап у розвитку української культури пов’язаний зі створенням у
        1991 р. незалежної держави Україна. Конституція України (1996 р.)
        закріпила положення про статус української мови як державної, про
        єдність українського культурного простору, консолідацію та розвиток
        української нації, її історичної свідомості, традицій і культури,
        підкресливши тим самим, що держава зацікавлена в розвитку національної
        культури.<br />
        Провідною тенденцією розвитку культури стало засвоєння величезної
        національно-культурної спадщини, що є фундаментом будівництва сучасної
        української культури. В контекст увійшли твори М. Костомарова, П.
        Куліша, М. Максимовича, М. Драгоманова, І. Огієнка, М. Грушевського, С.
        Єфремова, В. Винниченко. Слід додати і опубліковані, написані «в
        шухляду» твори радянського часу, а також численний доробок української
        діаспори. Розвиток культури неминуче пов’язаний з її матеріальним
        станом. Нині представники влади констатують, що нагальні потреби
        культури фінансуються з держбюджету лише на третину від необхідного. У
        найбільш тяжкому становищі опинилися український кінематограф,
        книговидання, бібліотеки, народні виконавські колективи, заклади
        культури у провінції.<br />
        Негативною є тенденція різкого зростання комерціалізації частини
        культури. Ряд колективів та окремих виконавців, намагаючись вижити в
        умовах ринку, створюють комерційно виграшні, але низькопробні,
        розраховані на невибагливий смак культурні проекти. <br />
        Україна має можливість скористатися кращим світовим досвідом з вирішення
        соціально-культурних проблем. Тенденція до поглиблення міжнародних
        культурних зв’язків є однією з найхарактерніших ознак часу. У роки
        незалежності Україна підписала угоду про культурну співпрацю з урядами
        більше 60 країн світу.<br />
        Зміцненню міжнародного авторитету України сприяють численні виступи за
        кордоном українських виконавських колективів, експозиції художників,
        виставки творів з колекцій провідних музеїв. <br />
        Суперечливі, іноді протидійні тенденції розвитку української культури на
        початку нового тисячоліття - характерна ознака перехідного суспільства,
        культура якого протягом майже всього XX ст. перебувала в полоні
        тоталітаризму.
      </p>
      <span></span>
    </div>
    <script src="utilit_script.js"></script>
  </body>
</html>
