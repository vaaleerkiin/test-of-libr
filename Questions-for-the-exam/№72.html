<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="../style.css" />
  </head>
  <body id="№72">
    <div>
      <h2>72. Усна народна творчість в українській культурі XVII століття.</h2>
      <p>
        У той час, як відомо, розвиватися обрядова поезія - весільні пісні,
        колядки, щедрівки, веснянки, поховальні голосіння. Але новим було те, що
        цей фольклорний жанр певною мірою звільнявся від переважання культових
        елементів, як язичницьких, так і християнських. Натомість в обрядовій
        творчості з’являються (насамперед у жнивних та обжинкових піснях)
        соціальні мотиви та настрої, які мають антифеодальне забарвлення.<br />
        У XV ст. відроджується народний героїчний епос України у формі
        історичних пісень і дум. Це було продовженням, але на вищому рівні,
        епічних давньоруських традицій (билин). Виникнення дум пов’язане з
        появою українського козацтва та його боротьбою проти турецько-татарських
        загарбників. Виконували думи народні співці - кобзарі, які часто
        гуртувалися у професійні кобзарські громади. Далеко не всі думи дійшли
        до нашого часу. Одна з найвідоміших і найдавніших - дума про козака
        Голоту. Думи та історичні пісні мали велике виховне значення: вони
        прославляли народних героїв, закликали до боротьби проти іноземних
        поневолювачів, оспівували подвиги, мужність, відвагу, відданість козаків
        та їх ватажків, таких як Байда, Кішка, Сагайдачний та ін.<br />
        На епічному ґрунті виникає фольклорний жанр лірико-драматичної пісні -
        балади. У баладі опис тих чи інших історичних реалій уже поступається
        місцем особистим переживанням героїв і є тільки загальним тлом, на якому
        ці переживання розгортаються. В рукописній граматиці 1571 р., яку не
        встиг підготувати до друку видатний чеський учений і культурно-освітній
        діяч Ян Благослав, було вміщено українську баладу «Дунаю, Дунаю, чому
        смутен течеш?», записану від мандрівного студента. Це перший фіксований
        запис твору властиво українського фольклору.<br />
        Особливу субкультуру витворило в ХV-ХVІ ст. прикордонне українське
        населення, що пристосувалося до екстремальних умов тогочасного життя у
        формі, відомій під назвою Запорозького козацтва або Низового товариства.
        Козацтво взагалі й запорозьке зокрема як соціальний стан або прошарок не
        було передбачене Литовськими статутами. З огляду на свою недоступність
        офіційній владі козацтво на зайнятих ним вільних землях привласнило собі
        той статус, який статути надали шляхті та рицарству. З іншого боку, в
        козацтві ніби оживали дещо призабуті з часів раннього Середньовіччя
        демократичні форми «украювання» земель і перших давньоруських дружин.
        Зовсім не випадково козаки в усьому, включаючи зовнішній вигляд,
        нагадували давніх русів-росів, як їх описували арабські та візантійські
        джерела. Крім того, Запорожжя було простором безпосереднього контакту з
        «чужим», кочівницько- мусульманським світом, який розглядався як
        «нечистий» і «нижній», розташований на межі ворожого світові
        християнської культури неоформленого, дикого хаосу. Власне, Січ була «за
        порогом» духовно і матеріально освоєного простору; в міфологічній
        географії з давньослов’янських часів дніпровські пороги мали сакральне
        значення кордону з «нижнім світом». За соціально-культурним змістом
        Запорожжя було такими собі дверима у «світ навиворіт», що визначає
        парадоксальний, водночас аскетично-мілітарний і карнавально-сміховий
        характер його існування (суворі звичаї й кумедні ритуали, лицарськість і
        волоцюжництво, дисципліна і анархія, взаємодія східних і західних
        впливів у побуті та методах ведення війни тощо). Протягом усього часу
        існування в цьому особливому військово-громадському організмі між
        різними тенденціями і течіями точилася постійна боротьба, що не завадило
        Запорожжю бути весь цей час ідеологічним центром усього козацтва, хоча
        непорозуміння запорожців з реєстровцями і городовими козаками були
        справою буденною. <br />
      </p>
      <span></span>
    </div>
    <script src="utilit_script.js"></script>
  </body>
</html>
